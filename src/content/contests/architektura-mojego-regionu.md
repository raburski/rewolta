---
title: "Niezwykła Architektura mojego regionu"
description: "Konkurs fotograficzny"
startDate: "2025-08-15"
endDate: "2025-08-29"
status: "active"
email: "architektoniczna@rewolta.org"
emailSubject: "Konkurs: Niezwykła architektura mojego regionu"
image: "/assets/contest/architektura-regionu.png"
---

Konkurs fotograficzny „Niezwykła Architektura mojego regionu”

Zapraszamy wszystkich miłośników fotografii do udziału w konkursie **„Niezwykła Architektura mojego regionu”**.

Celem konkursu jest pokazanie unikalnego charakteru i różnorodności architektury w Waszej okolicy.

Chcemy, abyście uchwycili wyjątkowość miejsc, budynków i detali architektonicznych, które wyróżniają Wasz region na tle innych części kraju.

Zachęcamy do stworzenia serii **5 zdjęć**, które wspólnie opowiedzą o lokalnej architekturze, jej tradycji, wyjątkowych formach i niepowtarzalnym klimacie.

To szansa, by spojrzeć na swoje otoczenie nowym okiem i podzielić się nim z innymi.

---

## Regulamin konkursu fotograficznego „Niezwykła Architektura mojego regionu”

### I. Organizator, cel i czas trwania konkursu

1. Organizatorem konkursu jest profil **Architektoniczna Rewolta Polska**.

2. **Ostateczny termin nadsyłania prac:** 29.08.2025, godz. 23:59.

3. Wyniki konkursu zostaną podane do **31.08.2025** w mediach społecznościowych Organizatora.

---

### II. Zasady udziału w konkursie

1. Konkurs ma charakter **otwarty** – udział w nim może wziąć każda pełnoletnia osoba.

Udział jest dobrowolny i bezpłatny.

2. Zadaniem uczestnika jest wykonanie **pięciu oddzielnych fotografii**, które będą tworzyć cykl zgodny z tematem konkursu.

3. Fotografie powinny być zapisane w formacie **JPG**.

4. Dopuszcza się **podstawową obróbkę zdjęć**, m.in. kadrowanie, wyostrzanie itp.

5. **Nie zezwala się** na fotomontaże polegające na łączeniu elementów z różnych zdjęć.

6. Uczestnik powinien podać swoje imię i nazwisko i/lub pseudonim, pod którym chce być podpisany.

Może również podać tytuł cyklu oraz opis (opcjonalnie).

7. Prace należy przesłać w wersji cyfrowej na adres: **architektoniczna@rewolta.org**.

8. Fotografie zgłaszane na konkurs **nie mogą** naruszać prawa ani praw osób trzecich, w tym dóbr osobistych, a także norm obyczajowych.

Niedozwolone są treści wulgarne, obraźliwe lub dyskryminujące.

9. Zgłoszenie prac jest równoznaczne z **akceptacją regulaminu** oraz wyrażeniem zgody na przetwarzanie i udostępnianie danych osobowych w zakresie niezbędnym do realizacji konkursu.

10. Udział w konkursie oznacza udzielenie Organizatorowi **nieodpłatnej, nieograniczonej czasowo licencji niewyłącznej** na publiczne udostępnianie fotografii na wszystkich polach eksploatacji.

---

### III. Rozstrzygnięcie konkursu

1. Zwycięski cykl zostanie wyłoniony przez Organizatora lub powołaną przez niego komisję.

Decyzja o wyborze zwycięzcy jest ostateczna i nieodwołalna.

2. Wyniki zostaną ogłoszone do **31 sierpnia 2025 r.** w mediach społecznościowych Organizatora.

3. Zwycięski cykl zostanie opublikowany w mediach społecznościowych Organizatora.

---

### Nagroda

1. Nagrodą jest jednorazowy dostęp do anglojęzycznego kursu

**"The Foundation: Creating Aesthetic Cities"** organizowanego przez **The Aesthetic City**.

Link: [The Aesthetic City Academy](https://aesthetic-city-academy.thinkific.com/)

2. Nagrody **nie podlegają wymianie** na ekwiwalent pieniężny lub rzeczowy.

3. Zwycięzca udostępnia Organizatorowi niezbędne dane, które posłużą do przekazania nagrody w terminie **15 dni** od momentu wygrania.

---

### IV. Postanowienia końcowe

1. Ostateczna interpretacja niniejszego regulaminu należy do Organizatora.

2. Sprawy nieuregulowane w regulaminie rozstrzyga Organizator.

3. Pytania dotyczące konkursu należy kierować na adres: **architektoniczna@rewolta.org**.

4. Organizator zastrzega sobie prawo do wprowadzenia zmian w regulaminie.