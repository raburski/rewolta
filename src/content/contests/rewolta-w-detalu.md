---
title: "Rewolta w detalu"
description: "Konkurs na najlepsze zdjęcie architektonicznego detalu we Wrocławiu"
startDate: "2025-07-11"
endDate: "2025-08-08"
status: "active"
email: "wroclaw@rewolta.org"
emailSubject: "Konkurs: Rewolta w detalu"
image: "/assets/contest/rewolta-w-detalu.png"
facebookPost: "https://www.facebook.com/ArchitektonicznaRewoltaWroclaw/posts/pfbid02mgiJBSfLkywk4nfesq6ZG4jm4XKErFCKrfSKKaSkJSYRz9M98B3L9TVPJq754251l"
---

Zapraszamy Was do udziału w konkursie fotograficznym, w którym szukamy architektonicznych detali Wrocławia - tych pięknych, tych zapomnianych i tych, które zasługują na więcej uwagi.

Szukamy tego, co wciąż przypomina, że miasto może być piękne - wystarczy dobrze się rozejrzeć. Pokaż fragment, który przykuł Twoją uwagę. Może coś małego, niepozornego, ale z wrocławskim klimatem. Poszukujemy lokalnego charakteru!

## Co trzeba zrobić?

1. Zrób zdjęcie **detalu architektonicznego** z Wrocławia  
2. Dodaj **krótki opis** (max 2 zdania): co przedstawia, co Ci się w nim podoba
3. Dodaj **lokalizację budynku** ze zdjęcia
4. Napisz, **jak chcesz być podpisany jako autor/ka** (imię, pseudonim lub anonimowo)  
5. Prześlij pracę na nasz adres email: **[wroclaw@rewolta.org](mailto:wroclaw@rewolta.org?subject=Konkurs)** lub oznacz nas **@ArchitektonicznaRewoltaWroclaw** pod twoim postem ze zdjęciem na Facebooku

## Termin

🗓️ Zgłoszenia przyjmujemy do **8 sierpnia 2025**

## Nagroda

![Leon Krier Book](/assets/krier-book.jpg)

🎁 Książka "The Architecture Of Community" (ang.) **Leona Kriera** – myśliciela, który przypomniał, że piękno, porządek i znaczenie to nie przeszłość, tylko zadanie na przyszłość.  
📣 Najlepsze prace opublikujemy w mediach społecznościowych Rewolty.

## Wybór zwycięzcy

W pierwszym etapie jury Architektonicznej Rewolty wybierze min 3 najlepsze zgłoszenia spośród prac nadesłanych mailem i opublikowanych na Facebooku.  
W drugim etapie zwycięzcę wyłoni głosowanie społeczności na naszym profilu Facebookowym (trwające 3 dni).

## Dlaczego warto?

Bo **architektura zaczyna się od uważności**. I to detale - nie slogany - pokazują, czy miasto jest kochane, czy tylko zarządzane.

## Regulamin

1. Organizatorem konkursu jest Architektoniczna Rewolta Wrocław.
2. Konkurs ma charakter otwarty i nieodpłatny.
3. Zgłoszenie pracy oznacza, że uczestnik:
   - jest autorem przesłanego zdjęcia,
   - posiada pełne prawa autorskie do fotografii,
   – wyraża zgodę na nieodpłatne wykorzystanie zdjęcia przez organizatora w celach promocyjnych, edukacyjnych i dokumentacyjnych, m.in. w mediach społecznościowych, stronie internetowej i materiałach drukowanych, bez ograniczeń czasowych i terytorialnych,
   - wyraża zgodę na przetwarzanie swoich danych osobowych.
4. Uczestnik zachowuje pełne prawa autorskie do swojej pracy, a organizator zobowiązuje się każdorazowo oznaczać autora w przypadku publikacji.
6. Termin nadsyłania prac upływa 8 sierpnia 2025 roku o godz. 23:59.
7. Wyniki konkursu zostaną ogłoszone po zakończeniu głosowania w mediach społecznościowych.
8. Organizator zastrzega sobie prawo do: przerwania Konkursu, zmiany regulaminu Konkursu lub unieważnienia Konkursu bez podania przyczyn.
9. Odbiór nagrody możliwy jest wyłącznie osobiście, w miejscu i czasie ustalonym indywidualnie ze zwycięzcą na terenie Wrocławia.
10.	Dane osobowe uczestników będą przetwarzane wyłącznie w celu organizacji i promocji konkursu zgodnie z Rozporządzeniem Parlamentu Europejskiego i Rady (UE) 2016/679 (RODO). Administratorem danych jest Architektoniczna Rewolta Wrocław. Dane nie będą przekazywane osobom trzecim.
11.	Uczestnikiem konkursu może być każda osoba powyżej 16. roku życia.